---
types : speaker
image : images/events/gianniPittella.png
week : 9
old: false
startDate : 2021-03-15T18:00:00Z
endDate : 2021-03-15T19:00:00Z
place : Live on our Facebook page
title : Gianni Pittella
---

Questo evento nasce da una collaborazione tra la Cambridge University Italian Society e la Oxford University Italian Society
Insieme al Senatore Gianni Pittella, già Vicepresidente del Parlamento Europeo, cercheremo di capire la natura delle istituzioni europee con uno sguardo rivolto al futuro: quali sono le condizioni affinché nascano gli Stati Uniti d'Europa?; e che volto avranno?
Volete fare delle domande al Senatore Pittella? Scrivetele nei commenti al video in diretta!
Lunedì 15 marzo dalle 19 ore italiane sulle pagine Facebook della Cambridge University Italian Society e della Oxford University Italian Society

Gianni Pittella è attualmente Senatore della Repubblica Italiana.
È nato il 19 dicembre 1958 a Lauria, in Basilicata. Da giovane si iscrive al Partito socialista italiano.
All’età di 21 anni, viene eletto al consiglio comunale della sua città e un anno dopo diventa consigliere e assessore della Regione Basilicata con deleghe alla Formazione, alla Cultura e alle Attività produttive.
Dopo la laurea in Medicina e Chirurgia (con specializzazione in Medicina legale e forense), Gianni Pittella continua a impegnarsi nella politica locale e nazionale. Nel 1996, viene eletto al Parlamento italiano. La passione per l’Europa lo porta a proseguire il suo impegno politico a livello Ue e nel 1999 viene eletto al Parlamento europeo, dove si iscrive al Gruppo del Partito Socialista Europeo (il precedente nome del Gruppo S&D).
Ha ricoperto diversi e importanti ruoli all’interno del Gruppo S&D in qualità di capo della delegazione italiana (dal 2006) e di primo Vicepresidente dell’Europarlamento (2009-2014). Da Vicepresidente, tra le altre responsabilità, si è occupato delle procedure di conciliazione tra il Parlamento e il Consiglio europeo. Diventa Presidente del Parlamento europeo nel giugno del 2014.
Il 2 luglio 2014, viene eletto presidente del Gruppo S&D, il secondo gruppo politico del Parlamento europeo per numero di deputati e l’unico gruppo ad avere membri provenienti da tutti i 28 paesi dell’Ue. Da leader dei Socialisti e Democratici, Gianni Pittella si è impegnato a combattere le disuguaglianze attraverso il sostegno alla crescita e all’occupazione nell’Ue.
Oltre alle sue battaglie politiche, Gianni Pittella è autore di diversi libri sul futuro e sulle sfide del progetto europeo come la Breve Storia del Futuro degli Stati Uniti di Europa (2013).
